<head>

<title>Творчасць</title>
<link rel = stylesheet type = text/css href = "../css/style.css">

</head>
<body>

<h1>Творчасць</h1>

<a class = "back" href = "work.htm">Назад </a>||<a class = "back" href = "../firstpage.htm"> Галоўная</a>

<h2>Родная мова</h2>

	Я гэта люблю падарожжа...<br><br>
Я гэта люблю падарожжа,<br>
З якім і зраўняцца не можа<br>
Вандроўка ў любыя Таўрыды –<br>
У казачныя краявіды.<br>
<br>
А гэта – вандроўка праз сёлы,<br>
Праз край мой шырокі, вясёлы,<br>
Бясконцыя нівы, дубровы –<br>
У маю беларускую мову.<br>
<br>
У родную мову, якая<br>
Усімі вясёлкамі ззяе,<br>
Смалістымі пахне лясамі,<br>
Жывымі звініць галасамі.<br>
<br>
О, колькі яшчэ не адкрыта<br>
Адценняў у ёй і блакіту,<br>
Патрэбных народу, паэтам,<br>
Каштоўнай руды, самацветаў!<br>
1956.<br>
<br>
	Родная мова<br><br>
З легендаў i казак былых пакаленняў,<br>
З калосся цяжкога жытоў i пшанiц,<br>
З сузор'яў i сонечных цёплых праменняў,<br>
З грымучага ззяння бурлiвых крынiц.<br>
З птушынага шчэбету, шуму дубровы,<br>
I з гора, i з радасцi, i з усяго<br>
Таго, што лягло назаўсёды ў аснову<br>
Святынi народа, бяссмерця яго, –<br>
Ты выткана, дзiўная родная мова.<br>
<br>
Няма на зямлi таго шчасця i гора,<br>
Якога б ты нам перадаць не магла.<br>
Няма такiх нетраў, глыбокага мора<br>
I гор, праз якiя б ты не правяла<br>
Мяне на радзiму, туды, дзе сягоння<br>
Стаiць акрываўлены вораг з пятлёй<br>
Над спаленай хатай, над родным загонам,<br>
Над будучыняй і песняй маёй –<br>
Над тым, што было i што век будзе вольным.<br>
<br>
Народ пранясе цябе, родная мова,<br>
Святлом незгасальным у сэрцы сваiм<br>
Праз цемру і годы змаганняў суровых.<br>
Калi ж ападзе і развеецца дым<br>
I нiвы васкросшыя закаласяцца, –<br>
Iзноў прашумiш ты вясновым дажджом,<br>
Iзноў зазвiнiш ты у кожнай у хаце,<br>
Цымбалам дасi iх сарэбраны гром<br>
I вусны расквецiш усмешкай дзiцяцi.<br>
1943.<br>
<br>

</body>
</html>