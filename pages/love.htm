<head>

<title>Творчасць</title>
<link rel = stylesheet type = text/css href = "../css/style.css">

</head>
<body>

<h1>Творчасць</h1>

<a class = "back" href = "work.htm">Назад </a>||<a class = "back" href = "../firstpage.htm"> Галоўная</a>

<h2>Каханне</h2>

	У шторм<br><br>
Нехта крычыць мне,<br>
Што лодкі прывязываць трэба,<br>
Хутчэй уцякаць з узбярэжжа,<br>
Пакуль не разгневаўся шторм.<br>
Хвалі ўзняліся<br>
I сонца вячэрняе з неба<br>
Змылі і кінулі ў мора,<br>
У рокат, у гром.<br>
Ноч наступіла.<br>
А я ўсё ўглядаўся ў прасторы,<br>
Пакуль штармавая<br>
Не ўдарыла хваля ў баркас,<br>
Пакуль мне не ўпалі на вусны<br>
Салёныя зоры,<br>
Пакуль не патонулі ў хвалях<br>
Агні маяка.<br>
Пакуль не пачуў я,<br>
Што недзе ты песню спяваеш<br>
Пад цяглай сасною,<br>
На беразе Нёмна крутым,<br>
Хоць горы стаялі,<br>
Сяброўка мая дарагая,<br>
Хоць мора шумела<br>
Між сэрцам маім і тваім.<br>
1947.<br>
<br>
	Апала зорка, і на міг...<br><br>
Апала зорка, і на міг<br>
Здалося мне, што гэта ты<br>
Сярод сузор'яў залатых<br>
Мільгнула у трыснік густы.<br>
Я ў човен кінуў два вяслы,<br>
Бярэмя снасцяў рыбака,<br>
I, ўзняўшы ветразі, паплыў<br>
Цябе і клікаць, і шукаць.<br>
Але на гладзі вадзяной,<br>
Аж па крутыя берагі,<br>
Убачыў я перад сабой<br>
Адны кругі, адны кругі.<br>
1945.<br>
<br>
	Бурштын<br><br>
Варажская страла<br>
Ці меч сасну параніў;<br>
Як слёзы, паплыла<br>
Смала з гаручай раны.<br>
I водсвет быў у ёй<br>
Балтыйскіх жоўтых дзюнаў,<br>
Напоеных крывёй Магутнага Пяруна.<br>
Пранесліся вякі,<br>
I на прыморскі рынак<br>
Прынеслі рыбакі<br>
Дзве пацеркі бурштыну.<br>
Іх адкупіў матрос<br>
Аж з Добрае Надзеі<br>
I дзеўчыне занёс,<br>
Што клікаў я Надзеяй.<br>
I вось перада мной<br>
Мінулых дзён жывіца<br>
У красуні маладой<br>
Палае ў завушніцах.<br>
I толькі я кляну,<br>
Зайздросны, закаханы,<br>
Далёкую сасну<br>
Над морам-акіянам.<br>
1945.<br>
<br>
	Чаўны хмар наплываюць...<br><br>
Чаўны хмар наплываюць.<br>
На каленях маіх<br>
вадапад<br>
узбураных кос.<br>
He магу сабраць гэта золата дзіўнае,<br>
асушыць перлы рос<br>
на крылатых брызах маёй казкі.<br>
Шопат слухаю вуснаў<br>
і зайздрошчу чырвонаму шнуру караль,<br>
што вясёлкай абвіў яе шыю.<br>
<br>
Адпачні!<br>
He скора адведаеш зноў,<br>
калі вогнішча вецер распаліць<br>
з асенняга лісця,<br>
калі песень жывіца<br>
ператворыцца ў цвёрды бурштын.<br>
Ды ніяк не збяру<br>
золата дзіўнае кос маёй казкі!<br>
Ужо з-за курганоў<br>
хмар чаўны наплываюць.<br>
Мо' за табой столькі парусаў сініх<br>
выслала і мора?<br>
1938.<br>
<br>
	Я не ведаў, хто ты...<br><br>
Ведай, што заранкай<br>
Ты ўзыходзіш светлай.<br>
(Гарсія Лорка)<br>
<br>
Я не ведаў хто ты,<br>
Хоць слядоў шукаў<br>
Па густых чаротах,<br>
Між купальскіх траў.<br>
<br>
Позірк твой гарачы<br>
Я начной парой<br>
У кожнай зорцы бачыў,<br>
Кветцы палявой.<br>
<br>
Вуснаў тваіх дотык<br>
Адчуваў я на'т<br>
Праз дажджы і слоту<br>
У позні лістапад.<br>
<br>
Да твайго прыходу,<br>
Абяцалі мне,<br>
3 вечара да ўсходу<br>
Салаўі звінець,<br>
<br>
Вырай жураўліны<br>
За ракой трубіць<br>
I ўсе арабіны<br>
У белым цвеце быць.<br>
1946.<br>
<br>
	Журавель і чапля<br><br>
Ha адным канцы балота<br>
Была хата Жураўля,<br>
На другім канцы балота<br>
Чапля шэрая жыла.<br>
<br>
Надакучыла сівому<br>
Жыць самотна Жураўлю.<br>
Блукаць каля буралому<br>
Па балогнаму гніллю,<br>
<br>
Слухаць жаб неугамонны<br>
Рогат, шум у трысніку,<br>
Перагуды, перазвоны<br>
Камароў у талаку.<br>
<br>
Вось задумаў ажаніцца<br>
Ды на Чаплі Журавель<br>
І пайшоў да маладзіцы<br>
Па імшарах, па дрыгве.<br>
<br>
Ляпу-чапу, ляпу-чапу, —<br>
Журавель ідзе-брыдзе,<br>
Праз сем дзён прышоў да Чаплі<br>
I гаворьць: — Добры дзень!<br>
<br>
Ці не хочаш за мяне ты<br>
Выйсці замуж? — А яна<br>
Кажа: — Што ты, — кажа, — гэта<br>
Сабе выдумаў сп'яна!<br>
<br>
Непрыгожы, доўганогі, —<br>
Лепш ідзі адкуль прышоў! —<br>
I пабрыў сваёй дарогай<br>
Сумны Журавель дамоў.<br>
<br>
Ды адумалася Чапля,<br>
Што дарма за Жураўля,<br>
За балэтнага суседа,<br>
Яна замуж не пайшла.<br>
<br>
Ляпу-чапу, ляпу-чапу, —<br>
Ў хату Жураўля ідзе.<br>
Праз сем дзён прыходзіць Чапля<br>
I гаворыць: — Добры дзень!<br>
<br>
Ці не возьмеш мяне ў хату? —<br>
Журавель ёй кажа: — He!<br>
Дзе з такой, як ты, чубатай,<br>
Паказацца ў свеце мне?<br>
<br>
Шыя выгнута вужакай,<br>
Хараства ні ў чым няма!<br>
І убор твой аніякі,<br>
I нягодная сама.<br>
<br>
Калі Чапля з хаты вышла,<br>
Журавель пашкадаваў,<br>
Што пакрыўдзіў яе лішне.<br>
Што за жонку не узяў.<br>
<br>
Ляпу-чапу, ляпу-чапу, —<br>
Па дрыгве і па вадзе<br>
Ізноў сватацца да Чаплі<br>
Журавель ідзе-брыдзе...<br>
<br>
I так ходзяць яны ў сваты<br>
Цэлы свой птушыны век,<br>
I стаяць іх воддаль хаты<br>
Па канцах балот і рэк.<br>
1945.<br>
<br>

</body>
</html>