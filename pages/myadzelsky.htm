<html>
<head>

<title>Мядзельскi раён</title>
<link rel = stylesheet type = text/css href = "../css/style.css">

</head>
<body>

<h1>Мядзельскi раён</h1>
<p>	У кожным беларускім горадзе ёсць людзі, пра якіх хочацца расказаць. Нельга не ўспамінаць аб тых, хто праславіў наш край.
Мы марым аб тым, каб нічога не знікла бясследна, каб засталася памяць аб тых, хто зрабіў асаблівы ўклад у развіццё беларускай культуры,
эстэтычнае і духоўнае выхаванне пакаленняў. Захаванне гэтай культурнай спадчыны пачынаецца з ушанавання памяці славутага мастака слова. 
	Мядзельскі раён, у падпарадкаванне якога ўваходзяць родныя мясціны творцы, нясе галоўную адказнасць за гэту справу, бо продкі насельніцтва
рэгіёну былі землякамі, суседзямі і сябрамі вялікага прадстаўніка беларускай літаратуры. У 2012 годзе на юбілей Максіма Танка ў Доме культуры
прайшоў паказ біяграфічнага фільма, прысвечанага творцы. Далей адбылася тэматычная фотавыстава, публічныя чытанні вершаў і канцэрт з удзелам мясцовых творчых гуртоў.
	5 снежня 2014 года ў Мядзелі адкрылі першы помнік Максіма Танка. Конкурснае журы адобрыла праэкт скульптараў Аляксандра Фінскага,
Івана Місько і архітэктара Армэна Сардарава. Сам помнік знаходзіцца ў цэнтры горада на плошчы Шаранговіча, побач з ім ляжыць валун, 
на якім можна пабачыць бронзавыя старонкі з тэкстам верша Максіма Танка “Ёсць адна песня песняў – пра Радзіму…”   
	У 2017 годзе да 105-годдзя Максіма Танка ў Мядзельскім музею народнай славы адчыніла сваі дзверы выстава,
дзе было магчыма паглядзець на матэрыалы з фонду музея: рукапісы паэта, кнігі з яго аўтографамі, шматлікая колькасць
фотаздымкаў і ўласныя рэчы М. Танка.	Мерапрыемствы ў гонар юбілею народнага паэта пачаліся на Мядзельшчыне 10 верасня 2022 года,
а менавіта: арганізацыя выставак, сустрэчы з вучнямі ўстаноў адукацыі раёна, дабраўпарадкаванне тэрыторыі каля помніка пісьменніка,
яго сядзібы і магілы. У Доме культуры ў Мядзелі прайшла рэспубліканская навукова-практычная канферэнцыя "Шчаслівы, што пяю цябе,
Радзіма…", арганізаваная инстытутам сумесна з Мядзельскім райвыканкамам. Яе ўдзельнікамі апынуліся школьнікі, студэнты, настаўнікі,
мясцовая интэлігенцыя. Падымаліся тэмы творчасці, асобы паэта. Гэта мерапрыемства было прысвечана адразу дзьвум вялікім падзеям —
Дню народнага адзінства і 110-годдзю з народзін знакамітага паэта Беларусі. Акрамя гэтага вуліцы ў Мядзелі і Мінску носяць імя
Максіма Танка. А яшчэ ў сталіцы на вуліцы і на доме, дзе жыў і працаваў выбітны пісьменнік (вул. Кульман, 15), устаноўлены мемарыяльныя знакі. 
Імя Максіма Танка прысвоена Беларускаму дзяржаўнаму педагагічнаму ўніверсітэту, Мінскаму педагагічнаму каледжу, Сваткаўскай сярэдняй школе
і Мядзельскай раённай бібліятэцы. Усе гэтыя мерапрыемствы па ўшанаванні памяці славутага мастака слова з’яўляюцца адлюстраваннем 
высокага ўзроўня развіцця беларускага народу, яго неабыякавасці да мінулага і адданасць Радзіме. Нашы дзеянні павінны быць глыбока
асэнсаваны, трэба, каб у іх адчуваўся клопат пра будучыню. Толькі ў такім выпадку мы дапаможам сабе, сваім дзецям, свайму народу.</p>
<table width = "100%">
<tr>
<td align = "center" width = "50%">
<img alt = "Дом культуры" src = "../images/myadzel.jpg" width = "50%">
<br>Дом культуры</td>
<td align = "center">
<img alt = "Помнiк" src = "../images/statue.jpg" width = "50%">
<br>Помнiк</td>
</tr>
</table>

<a class = "back" href = "memory.htm">Назад </a>||<a class = "back" href = "../firstpage.htm"> Галоўная</a>

</body>
</html>