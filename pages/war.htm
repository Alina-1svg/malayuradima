<head>

<title>Творчасць</title>
<link rel = stylesheet type = text/css href = "../css/style.css">

</head>
<body>

<h1>Творчасць</h1>

<a class = "back" href = "work.htm">Назад </a>||<a class = "back" href = "../firstpage.htm"> Галоўная</a>

<h2>Вайна</h2>

	Два лісты<br><br>
1<br>
«Прывет табе, усходні вецер!<br>
Адкуль бы ты, мой брат, ні быў —<br>
З высокіх гор, марскіх глыбінь —<br>
Я рад заўжды з табой сустрэцца<br>
I расчыніць сваю душу,<br>
Як расчыняюць людзі вокны,<br>
Каб твой жывы вясняны шум<br>
У песні век маёй не моўкнуў.<br>
Цябе я знаў з юнацкіх год,<br>
Цябе любіў, і ты, як брату,<br>
Памог сустрэць вясны прыход,<br>
Памог скрышыць няволі краты.<br>
Калі ж варожыя палкі<br>
Прыйшлі таптаць маю радзіму, —<br>
Іх ахінуў ты ў саван дыму<br>
I кінуў мёртвыя пяскі<br>
На іх бясслаўныя магілы.<br>
Ты партызанам памагаў<br>
Паліць кастры і рассцілаў<br>
Іх полымя па небасхіле.<br>
Ты ажыўляў палі, лугі,<br>
Ты асушаў слязу пакуты,<br>
Ты нашы калыхаў сцягі<br>
Пад пераможны гром салютаў.<br>
I на свабодны голас твой,<br>
Нібы на кліч вясны жаданай,<br>
Грымяць, абнятыя зарой,<br>
Вяршыні Татраў і Балканы.<br>
Вітай жа ўсіх маіх братоў<br>
I ўдаль ляці па белым свеце!<br>
Прывет табе, усходні вецер!<br>
Шчаслівых сонечных шляхоў!»<br><br>
2<br>
«А што табе ў маім пасланні,<br>
Заходні вецер, перадаць?<br>
Праклёны, што яшчэ звіняць<br>
На папялішчах здратаваных,<br>
Праклёны мёртвых і жывых,<br>
Апаленых, зламаных сосен,<br>
Якім у грозны час прыйшлося<br>
Сустрэць навалу хмар тваіх.<br>
Цябе я знаў нямала год<br>
Па тых завеях-непагодах,<br>
Што замяталі шлях народа,<br>
Гасілі сонечны усход.<br>
Ты песню звонкую маю<br>
Глушыў, але яна — жывая,<br>
I з ёй на варце я стаю<br>
Свяшчэнных меж — граніцаў краю.<br>
I калі посвіст крыл тваіх<br>
Я зноў пачую, — песня ўздыме<br>
Кіпучы вал з глыбінь марскіх<br>
I на сустрэчу ў наступ рыне».<br>
I вось паслаў я два лісты,<br>
Усходні вецер майго краю<br>
Калыша спелыя жыты.<br>
Адказу з захаду чакаю.<br>
Чакаю, бо мне трэба знаць,<br>
Пакуль у сэрцы поўна жару,<br>
Ці з песні кулю адліваць,<br>
Ці для вяселля — згоды чару.<br>
1947.<br>
<br>
	Міны<br><br>
Там, дзе вячэрняй гадзінай<br>
Гальку абмыла зарой,<br>
Дрэмяць нямецкія міны,<br>
Як чарапахі, гурбой.<br>
<br>
Выгнала бурнае мора<br>
Іх сярод дзюн іржавець,<br>
Іх, каму ў сініх прасторах<br>
Сняцца лінкоры і смерць.<br>
<br>
Сняцца аглохшыя рыбы,<br>
Стогны у далях марскіх.<br>
Сняцца узнятыя дыбам<br>
Хвалі ад выбухаў іх...<br>
<br>
Толькі савецкім мінёрам<br>
Вырваны джалы у мін.<br>
Плешчацца мірнае мора,<br>
Песня плыве ўдалячынь.<br>
<br>
Вецер калыша байдаркі,<br>
Свішча у мінах пустых.<br>
І палахлівыя чайкі<br>
Адпачываюць на іх.<br>
1946.<br>
<br>
	Балада пра партызана Дубягу<br><br>
Прысніўся Дубягу ў абозе сон,<br>
Што ў родную хату прыехаў ён.<br>
Спыніў каля брамы каня-скакуна,<br>
Аклікнуў — нікога, кругом цішыня.<br>
Прыкладам з балтоў аканіцы сарваў<br>
I глянуў, і хаты сваёй не пазнаў:<br>
Праклятыя немцы сядзяць за сталом,<br>
Балююць, рагочуць, п'юць брагу з віном,<br>
А пад абразамі чарцей чарада<br>
На скрыпцы дубягавай грае чардаш,<br>
I сына яго — аж жахнуўся глядзець –<br>
Калыша не жонка,<br>
не маці,<br>
а смерць...<br>
<br>
Прачнуўся Дубяга далёка да дня,<br>
Хутчэй асядлаў баявога каня.<br>
Сябрам-партызанам сказаў не чакаць<br>
З глыбокай разведкі раней як дзён пяць.<br>
Вось едзе ён полем,<br>
дубровай глухой;<br>
Вось бача — займаецца неба зарой.<br>
Ды толькі не сцяміў Дубяга: чаму<br>
З-пад поўначы сонца<br>
ўзыходзе яму,<br>
Чаму абняло яно полымем даль<br>
I ў Нёмане стала чырвонай вада,<br>
Пакуль не пабачыў з высокай гары,<br>
Што дом яго свечкай хаўтурнай гарыць.<br>
<br>
Стаў клікаць Дубяга бацькоў і сям'ю.<br>
Кругом абышоў ён сялібу сваю.<br>
Ніхто на азваўся.<br>
Адно, ля прысад,<br>
Убачыў прыбіты нямецкі загад,<br>
У якім абяцаў генерал Рыхард Зальц<br>
Іюдам сто тысяч райхсмарак даць,<br>
Іюдам, якія-б Дубягу змаглі<br>
Злавіць, ці на след партызанскі ўзвялі-б...<br>
Сарваў гэту шмату Дубяга, скамкаў,<br>
Ды кінуць не кінуў, а ў шапку паклаў<br>
I, як ашалелы, каня ён свайго<br>
За смерцю нямецкай пагнаў у здагон.<br>
<br>
У крэпасці моцнай сядзіць Рыхард Зальц.<br>
Hi куляй яго, ні штыком не дастаць.<br>
Кругом гарнізона стаяць бункяры<br>
I варта у іх ад зары да зары<br>
Пільнуе падходаў, пільнуе шляхоў,<br>
Каб хто з партызан не пралез, не прайшоў.<br>
Сядзіць Рыхард Зальц.<br>
Увайшоў вартавы:<br>
— Да вас, генерал, перабежчык!<br>
— Заві!..<br>
I вось, пахіснуўшыся, быццам сляпы,<br>
Дубяга парог хаты пераступіў.<br>
Ад постаці дужай яго у пакой<br>
Павеяла ветрам, сасной баравой.<br>
— Што-ж хочаш сказаць мне? —<br>
пытаецца Зальц.<br>
— Прышоў абяцанае я атрымаць, —<br>
Гаворыць Дубяга дастаўшы загад.<br>
— Гут!<br>
Слова свайго не бяру я назад.<br>
Пакажаш стаянку Дубягі ў-бары,<br>
Заробіш яшчэ ад мяне на барыш. —<br>
Маўчыць партызан.<br>
Ён загледзіўся ў кут,<br>
Дзе скрыпку убачыў сваю на палку.<br>
— Што-ж, згодзен?<br>
— Мне платы не трэба, калі-б<br>
Пайграць мне на гэтай на скрыпцы далі...<br>
I вось у Дубягавых чорствых руках<br>
Іграе прамень серабраны смыка:<br>
<br>
Над Нёмнам вецер.<br>
Між змрочных прысад<br>
Шуміць дождж асенні, звініць лістапад...<br>
На поўдзень у вырай лятуць жураўлі.<br>
Даносіцца спеў калыханкі здалі.<br>
Даносіцца знекуль сабакі выццё.<br>
Трывожна шуміць над ракою трысцё.<br>
Крадзецца у вёску нямецкі атрад<br>
І залпы грымяць, і над стрэхамі хат,<br>
Над крыкам смяротным,<br>
што ўзняўся да хмар,<br>
Чырнонай завеяй гуляе пажар...<br>
<br>
Іграе Дубяга і ў Зальца пакой<br>
Збіраюцца немцы ўсё большай гурбой<br>
Абселі тапчаны, услоны, сталы,<br>
Ігры надзвычайнай паслухаць прышлі.<br>
Адзін Рыхард Зальц спахмурнеў, быццам ноч,<br>
He зводзе з Дубягі празорлівых воч.<br>
Ён чуе, пазнаў, што іграе скрыпач,<br>
Пазнаў з-пад смыка чый зрываецца плач,<br>
Пазнаў чый, над Нёмнам, ахоплен агнём,<br>
Гарыць, нібы свечка хаўтурная, дом,<br>
Чый дыхае ў струнах разбуджанм гнеў...<br>
Пазнаў Рыхард Зальц і усё зразумеў:<br>
— Ды гэта-ж — Дубяга!<br>
Вяжыце яго! —<br>
Рвануўся Зальц да аўтамата свайго.<br>
Але партызан апярэдзіў раней,<br>
Дзве кінуў гранаты ад грома мацней.<br>
I ўзрыў, што смяротным агнём прагрымеў,<br>
Дакончыў дубягавай скрыпкі напеў.<br>
1946.<br>
<br>
	Голуб<br><br>
Як толькі ў занятым пасёлку<br>
Штаб немцаў і іх цягачы,<br>
Цыстэрны, пантэры, гарматы<br>
Прысталі на час адпачыць, —<br>
<br>
Увысь з галубятні узняўся<br>
Крылаты звястун-паштальён<br>
I знік за палаючым стэпам,<br>
За ўсходнімі хмарамі ён.<br>
<br>
Не знаў шызы голуб, не ведаў,<br>
Што ён выклікаць паляцеў<br>
Агонь на падстрэшак пахілы,<br>
На дом, дзе гняздо сваё меў.<br>
<br>
Ён думаў: яго пасылаюць,<br>
Каб ён у сваю старану<br>
I сірат бяздомных і сонца<br>
З шляхоў адступлення вярнуў.<br>
<br>
I рад быў, калі пасля бою<br>
Ўсё гэта вярнулася зноў,<br>
Хоць сам у пажарах і ў дыме<br>
Гнязда ён свайго не знайшоў.<br>
1946.<br>
<br>
	Добра было б...<br><br>
Добра было-б, каб хто іншы пачаў<br>
Гэты напеў, бо і так па начам<br>
Клічуць мяне ля расстайных дарог<br>
Сосны, якіх я ад куль не збярог,<br>
Нівы, якіх ад ліхіх навальніц<br>
He удалося грудзямі закрыць,<br>
Зоры, якіх ад пажару вайны<br>
У час я далонямі не засланіў,<br>
Попел радзімы і цені братоў<br>
З-пад незаросшых магіл-курганоў.<br>
<br>
Толькі сягоння спраў кожнаму шмат:<br>
Коласу — вырасціць жменю зярнят,<br>
Сонцу — стаптаныя травы падняць,<br>
Ветру — акопы пяском зараўняць,<br>
Хмары — дажджамі зямлю напаінь,<br>
З выраю птушцы — гняздо сваё звіць.<br>
Мне-ж трэба занава ўсё пачынаць,<br>
Усё: ад сасновага зруба, звяна<br>
Аж да вясельных шырокіх сталоў,<br>
Аж да пахмельных цымбал і смыкоў.<br>
He ўпершыню так прыходзіцца мне.<br>
Толькі я верны прыкмеце старой:<br>
Каб не звяліся снапы у гумне,<br>
Пчолы — ў вуллі, госці — ў хаце маёй, —<br>
На папялішчах, вышэй як былі,<br>
Сцены ўздымаю і шыру вуглы.<br>
<br>
На талаку я суседзяў пазваў.<br>
Шмат не прышло іх. Відаць не змаглі<br>
Ўстаць з-пад стэповых апаленых траў<br>
Або вярнуцца з карпатскіх далін.<br>
Будзе цяжэй нам без іх пачынаць<br>
Працу і свята, і тост падымаць...<br>
Можа яшчэ хто з іх прыдзе дамоў,<br>
Каб паглядзець на прасторы палёў,<br>
Каб паглядзець на багаты ўмалот,<br>
Каб паглядзець на нарогі плугоў,<br>
Каб запытаць у сваіх, у сірот<br>
Як прыгарнуў, прытуліў іх народ.<br>
Можа яшчэ хто з іх прыдзе дамоў...<br>
<br>
Пэўна што прыдзе... За кожным сталом<br>
Mecцa пакінем для нашых сяброў,<br>
Чарку пакінем з кіпучым віном,<br>
Песню любімую і уначы,<br>
Каб не зблудзілі дамоў ідучы,<br>
Вокны у хатах азорым святлом.<br>
1946.<br>
<br>
	Ластаўкі<br><br>
Тут жорсткі бой нядаўна быў.<br>
Стаіць счарнелая вярба,<br>
і вадасточная труба,<br>
ў якую дождж і гром трубіў,<br>
ўсім абвяшчаючы вясну,<br>
вісіць аглохшы, а над ёй<br>
будуюць зноў прытулак свой<br>
дзве ластаўкі.<br>
I на сцяну<br>
ужо ўзабраўся дзікі хмель,<br>
нібы чакае, што ў акне,<br>
як некалі, яму мільгне<br>
рука ці кос дзявочых бель.<br>
<br>
На вуліцы баец стаіць.<br>
I ён угледзеўся ў акно,<br>
нібы спадзеючыся зноў<br>
сустрэць ля гэтых камяніц<br>
і дзеўчыну і маладосць.<br>
А мо', пакуль яны дамоў<br>
з далёкіх вернуцца шляхоў,<br>
пільнуе ластавак гняздо?<br>
1943.<br>
<br>
	Ты сёння далёка..<br><br>
Ты сёння далёка, сяброўка мая.<br>
Над фронтам успыхнуў чырвоны маяк –<br>
пашчэрблены месяц — і мо' на яго<br>
усе батарэі адкрылі агонь.<br>
А ён паміж хмараў плыве ўсё вышэй,<br>
туды, дзе за валам акопаў, траншэй<br>
над Волгай стэповая дрэмле зямля,<br>
і толькі не спіш ты, сяброўка мая.<br>
Ты слухаеш ветру асенняга шум<br>
і сумных ніяк не пазбудзешся дум,<br>
і не уцячэш ад самотных гадзін.<br>
Калі-ж уначы прачынаецца сын,<br>
малымі рукамі абдыме ў журбе,<br>
папросіць і ласкі, і песні ў цябе, —<br>
яму не адмовіш, яму прапяеш<br>
пра Нарач далёкую, пра Белавеж...<br>
I ў гэтую песню заслухаўся я,<br>
хоць ты і далёка, сяброўка мая.<br>
1943.<br>
<br>
	Мы зноў на месцы тым...<br><br>
Быў чэрвень.<br>
Эшалоны рана<br>
на фронт спяшаліся, ішлі,<br>
прыбраныя цвятамі Казахстана,<br>
сібірскай хвояй, сінявой ліманаў,<br>
калоссямі украінскай зямлі.<br>
На абгарэлых на перонах нашых<br>
іх сустракала шмат сірот і ўдоў.<br>
Усе яны успаміналі паўшых<br>
сваіх бацькоў, сваіх братоў, сыноў.<br>
Байцы сціралі пыл зялёнай мятай<br>
згарачых касак, хлеб дзялілі свой.<br>
Боль забываючы, дзіця рукой<br>
цягнулася пагладзіць ствол гарматы.<br>
Мінулі дні...<br>
Мы зноў на месцы тым,<br>
дзе ўсё тады заслаў агонь і дым,<br>
дзе шквал прайшоў варожай чорнай сталі.<br>
З-пад першых снегавых праталін<br>
сінее рунь.<br>
Не, не ад гора мы<br>
прыпалі да зямлі радзімае грудзьмі,<br>
але ад радасці, што не дарма тут<br>
выходзілі насустрач цягнікам,<br>
і недарма дзіцячая рука<br>
цягнулася да нас і да гарматаў.<br>
1942.<br>
<br>
	На рубяжы<br><br>
Заходні вецер з нетраў баравых<br>
нясе з сабой пажоўклыя лісты,<br>
нясе, цярушыць на падзол сівы,<br>
на ўзгорак безымянны і круты,<br>
што павуціннем аплялі драты.<br>
Лісты лажацца, як гарачы жар,<br>
на вочы змораных байцоў, на твар.<br>
<br>
Пачуўшы дотык вераснёвых крыл,<br>
як дотык чулай матчынай рукі,<br>
сваіх вачэй не зможаш не адкрыць.<br>
I, ўбачыўшы лісты бяроз, ракіт,<br>
успомніш край пакінуты, ў якім<br>
яны раслі, з якіх шляхоў, палос<br>
у твой акоп іх сухавей занёс.<br>
<br>
На іх не вераснёвых зор сляды,<br>
а кроў сясцёр, закатаваных кроў,<br>
і папялішчаў неастыўшых дым,<br>
і зарава палаючых лясоў.<br>
Няхай для паўшых — гэта ліст вянкоў,<br>
для нас – жывых – прывет з святой зямлі,<br>
дзе мы таксама некалі раслі.<br>
<br>
Ноч ападае, шалясцяць лісты.<br>
Курлыкаюць у небе журавы.<br>
І, бы ўздагон, успыхнуў залаты<br>
прамень ракеты. Праз туман сівы<br>
мо’ знак хто даў ім, каб на паплавы<br>
яны вярталіся да родных гнёзд, дамоў,<br>
куды з баямі батальён ішоў.<br>
1943.<br>
<br>

</body>
</html>