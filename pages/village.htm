<head>

<title>Творчасць</title>
<link rel = stylesheet type = text/css href = "../css/style.css">

</head>
<body>

<h1>Творчасць</h1>

<a class = "back" href = "work.htm">Назад </a>||<a class = "back" href = "../firstpage.htm"> Галоўная</a>

<h2>Вёска</h2>

	Зноў шкода мне родных аселіц...<br><br>
Зноў шкода мне родных аселіц,<br>
скрыпучых на полі калёс.<br>
Туман серабраны абеліць<br>
атаву звінячую, плёс.<br>
Зара на куросаднях ціха<br>
збіраецца ўжо начаваць,<br>
а мне яшчэ хочацца крыху<br>
на ржышчы пустым пастаяць.<br>
Як быццам, адходзячы ў горад,<br>
забыўся сказаць весялей,<br>
каб і без мяне усе зоры<br>
гарэлі над вёскай маей.<br>
1939.<br>
<br>
	Шэрыя хаты, платы і вароты...<br><br>
Шэрыя хаты, платы і вароты, -<br>
белая ноч на дварэ.<br>
Нешта лучына не хоча гарэць<br>
роўна пад шум калаўроту.<br>
<br>
Цеста, схіліўшыся, месіць старая<br>
з жытняй мякінай ў дзяжы.<br>
- Хоць бы да першых растопаў дажыць! –<br>
хворы на ложку ўздыхае.<br>
<br>
Дымам счарнелыя бэлькі заслала.<br>
З патрэп’я сцеліцца пыл.<br>
Поўзаюць ў шчэрбінах печы клапы…<br>
У рамках сумуе Купала…<br>
<br>
А у кутку абразы цудатворцаў,<br>
чорных ад дыму, сляпых.<br>
Б’е ім паклоны за дождж, за снапы<br>
ноччу старая да сонца…<br>
<br>
Мала змянілася, вёска мая ты!<br>
Болей мо’ трохі лапцей,<br>
болей на плечах старых і дзяцей<br>
голага цела і латаў…<br>
1937.<br>
<br>

</body>
</html>