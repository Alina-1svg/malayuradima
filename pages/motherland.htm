<head>

<title>Творчасць</title>
<link rel = stylesheet type = text/css href = "../css/style.css">

</head>
<body>

<h1>Творчасць</h1>

<a class = "back" href = "work.htm">Назад </a>||<a class = "back" href = "../firstpage.htm"> Галоўная</a>

<h2>Родны кут</h2>

	Беларусь<br><br>
Я адгадаць не раз хацеў<br>
твой дзіўны вобраз і заўсёды,<br>
у час асенняй непагоды,<br>
мне засланяла хмары цень.<br>
Калі-ж прадвеснем залатым<br>
у рысы твару я ўглядаўся, —<br>
як coнцa, прамянела ты,<br>
зноў неразгаданым тады<br>
твой вобраз для мяне застаўся.<br>
<br>
Я чуў у песні голас твой<br>
і бачыў хараство убору<br>
у слуцкім казачным узоры,<br>
ў радках кірыліцы святой.<br>
Жывую летапісь вякоў,<br>
што Нёманам, Дняпром шумела,<br>
чытаў з граніта гарадоў<br>
і з безымянных курганоў,<br>
што азарыў агнём Гастэла.<br>
<br>
У казках, думах песняроў<br>
была ты, часам, сірацінай,<br>
была гаручаю калінай,<br>
што ў полі расцвіла вясной;<br>
была слязой, ў якой мігцяць<br>
расстання і сустрэчы зоры,<br>
была, як сонца ўзняты сцяг,<br>
была дарогаю жыцця,<br>
без краю кінутай у прасторы.<br>
Але такой, як сёння ты<br>
з'явілася, ніхто не бачыў,<br>
гарэлі полымем гарачым<br>
асін пажоўклыя лісты.<br>
Прахладай веяла з дуброў,<br>
плылі вячэрнія туманы.<br>
У змрочнай засені лясоў,<br>
каля распаленых агнёў,<br>
адпачывалі партызаны.<br>
<br>
А цішыня з усіх старон.<br>
Адно чуваць, як у азёры<br>
са звонам ападаюць зоры,<br>
і ціхі раненага стогн.<br>
У ноч такую не да сну:<br>
ўсё бачыш родныя дарогі,<br>
сінь Нарачы, Беразіну,<br>
абвугленую старану.<br>
У сэрцы кожнага трывога...<br>
<br>
I вось тады ў паўночны час,<br>
па цёмных нетрах і палянках<br>
ты падыходзіш, партызанка,<br>
хадою ціхаю да нас.<br>
Каму гаючы сон дасі,<br>
у будучыню шлях пакажаш,<br>
каму паможаш пагасіць,<br>
развеяць сум на верасы<br>
і чула раны перавяжаш.<br>
Надзеяй асяніш жывых,<br>
над паўшымі пахіліш постаць,<br>
як маці, і на жвір пагосту,<br>
сабраўшы з нетраў баравых,<br>
і з сенажацей, і з палёў,<br>
ўсе краскі лепшыя і збожжа,<br>
зарніцы майскіх вечароў, —<br>
ты, як вянок, у ног байцоў,<br>
расой асыпаны, паложыш.<br>
I пойдзеш зноў шляхамі ты<br>
нязведанымі, баравымі.<br>
I толькі ўсюды тваё імя<br>
мне шэпчуць травы і лісты,<br>
гудуць свабодныя вятры,<br>
вандруючыя ў паднябессі.<br>
I там, дзе яркія кастры<br>
гараць, як полымя зары,<br>
звініш у несмяротнай песні.<br>
1944.<br>
<br>
	Мой родны кут<br><br>
Мне радасна, што на каменні<br>
Знаёмай прызбы, з сосен новых,<br>
Пастаўлен дом.<br>
Зары праменні,<br>
Прарваўшыся праз сад вішнёвы,<br>
На шыбах, быццам зайчаняты,<br>
Гуляюць, скачуць.<br>
Сярод хаты -<br>
Стол для частунку, для бяседы,<br>
А на сцяне - рог паляўнічы<br>
І стрэльбіна старога дзеда,<br>
І побач - з кнігамі паліца.<br>
Я ўзяў адну, без пераплёту,<br>
Відаць, шмат па руках хадзіла,<br>
Відаць, чыталася з ахвотай...<br>
"Мой родны кут, як ты мне мілы.."<br>
<br>
І ўспомніў я зіму з вятрамі,<br>
Што галасіла над палямі,<br>
Калі мы з дзедам тралявалі<br>
Настыўшыя, цяжкія шпалы.<br>
- Нарэшце дома, дзякуй богу! -<br>
Гаворыць дзед і снег страсае<br>
З паўкажушка свайго старога.<br>
Спаць ідучы ў мяне пытае:<br>
- А ты зноў не кладзешся разам?<br>
Кнот укруціўшы, каб шмат газы<br>
Не выгарала, я за кнігай<br>
Сяджу гадзінку, две... адліга,<br>
Чуваць, за окнамі хлюпоча.<br>
І дзеду нешта да паўночы<br>
Не спіцца сёння.<br>
Мо шкадуе,<br>
Што я святло і час марную,<br>
Ці мо ў запечку на памосце<br>
Разныліся старыя косці.<br>
І, кашляючы, ён пытае:<br>
- Цікава, што ты там чытаеш,<br>
Што там цябе запаланіла?<br>
- Ну, што ж, паслухай, калі хочаш:<br>
"Мой родны кут, як ты мне мілы..."<br>
- Чакай! Папраў святло, каб вочы<br>
Лепш кнігу бачылі. Вось гэтак!<br>
Цяпер чытай!..<br>
О, як шкада мне,<br>
Што ты, араты, сейбіт слаўны,<br>
Пакінуў рана свой палетак,<br>
Што больш табе не прачытаю<br>
Я гэтых слоў аб нашым краі,<br>
Які нам воля азарыла,<br>
Які нам стаў яшчэ больш мілы.<br>
<br>
	Радзіма<br><br>
Перад тым як вымавіць тваё імя, Радзіма,<br>
Я, быццам джангарчы, калі збіраецца спяваць,<br>
Свой рот крынічнаю вадою палашчу,<br>
Як сейбіт, выйшаўшы з сяўнёю поўнай,<br>
Я кланяюся полю, хмарам, сонцу,<br>
Як воін перад невядомым лёсам,<br>
Я апранаю чыстую кашулю.<br>
<br>
	Крыніца<br><br>
Каб асвяжыць свае вусны<br>
Днём падарожным, буднім<br>
(Гэта было далёка<br>
Ад бацькаўшчыны маёй),<br>
Я пахіліўся толькі<br>
I ў серабранай студні<br>
Ценю свайго не ўбачыў,<br>
Хоць сонца было нада мной,<br>
Хоць там было ўсё адбіта,<br>
I снежныя гор вяршыны,<br>
I цуг аблакоў лятучых,<br>
І тонучых у бязмеж...<br>
Я зразумеў: мяжа тут,<br>
А за мяжой пустыня,<br>
А за пустыняй, недзе,<br>
Зямлі і жыцця рубеж.<br>
He ведаю колькі часу —<br>
Хіба што мінулі годы —<br>
Ішоў я па рэху дальнім<br>
Да родных сваіх крыніц,<br>
Якія-б змаглі і прагу<br>
Маю уталіць заўсёды,<br>
І цень мой з праменнем сонца<br>
У тоні сваёй адбіць.<br>
Ты здзіўлена, прыгажуня,<br>
Калі я за твой напітак<br>
Гатоў з падарожнай кайстры<br>
Сягоння усё аддаць.<br>
І я быў калісьці іншым,<br>
І ў шуме любой ракіты,<br>
Здавалася мне, напевы<br>
Адны і тыя-ж гучаць.<br>
Але я чуў скаргу птушак,<br>
Якія згубілі гнёзды,<br>
І як сумавалі песні<br>
Без рэха сваіх бароў;<br>
Я відзеў, як засыхалі<br>
Зярняты ў чужых барознах,<br>
Занесеныя віхурай<br>
І хмарай з маіх палёў.<br>
Таму я і слаўлю тройчы<br>
Радзіму, крыніцы, дрэвы,<br>
З якімі, як час настане,<br>
Зліецца мой голас і цень,<br>
Якія карэннем вып’юць<br>
З грудзей маіх ўсе напевы<br>
І шумам вяршынь абвесцяць<br>
Другі нараджэння дзень.<br>
1945.<br>
<br>
	Я, можа, сотню раз прайшоў...<br><br>
Я, можа, сотню раз прайшоў<br>
па роднай старане,<br>
прастор і даль яе шляхоў<br>
даўно знаёмы мне.<br>
Чуў, як у цемры векавой<br>
стагнала у ярме,<br>
і ўсходы руні маладой<br>
касіла градам смерць.<br>
Я межы бачыў, на якіх<br>
нядолі рос асот,<br>
муры астрожныя і ў іх —<br>
зняволены народ.<br>
На могілках і ўсюды быў,<br>
дзе хмараў цень лягла.<br>
дзе толькі песня барацьбы<br>
са мной прайсці магла.<br>
Таму прастор калгасных ніў,<br>
свабодная зямля,<br>
і нашы сонечныя дні<br>
век славіць буду я.<br>
І як не пець, калі вясну,<br>
што растапіла снег<br>
і ажывіла старану,<br>
сустрэць прышлося мне?<br>
Сустрэць не схіленай сасной<br>
над польным курганом,<br>
не адзвінеўшаю струной<br>
і на’т – не старыком.<br>
Зрок ясна бачыць прад сабой<br>
шляхоў і рэк узор,<br>
над Маўзалеем, над зямлёй<br>
праменне вечных зор.<br>
І голас гулкім серабром –<br>
пяеш – звініць ўдалі,<br>
ў трэль салаўіную ці ў гром,<br>
ў любую песню лі.<br>
Яна скупаецца ў жытах,<br>
высокіх і густых,<br>
яна зайграе у барах<br>
на соснах залатых.<br>
1941.<br>
<br>
	На вуліцы, на якой я жыву...<br><br>
На вуліцы, на якой я жыву,<br>
Некалькі тралейбусных прыпынкаў,<br>
Некалькі латочніц з піражкамі,<br>
Магазін забавак,<br>
Кінатэатр, рамонтныя майстэрні,<br>
Цырульня, пошта, кніжны кіёск<br>
З казкамі ўсіх матак і бабак.<br>
I над усім — кожны дзень іншае неба,<br>
Іншае сонца.<br>
Не дзіва, што, ідучы са школы,<br>
Дзеці са спазненнем вяртаюцца дамоў.<br>
Я і сам, далучыўшыся да іх,<br>
Вечна спазняюся на ўсе ўрачыстасці.<br>
<br>

</body>
</html>